<html> 
    <head>
        <title>Unit-8</title>
    </head>
<body>
    <h1>Unit 8</h1>
    Қазақ халқының дәстүрлері 

Grammar
Өзгелік етіс – Causative

Өзгелік етіс is the construction used to make or initiate someone to do something. It is formed in three ways.

1.	етістік+ғыз/гіз/қыз/кіз+жіктік жалғауы

For example,
Мұғалім балаларды бірінші қатарға отырғызды.=The teacher made all the kids sit in the first line.

2.	етістік+дыр/дір/тыр/тір/ыр/ір+жіктік жалғауы

For example,
Оның айтқан сөздері бәрімізді еріксіз күлдірді.=What he said made us all laugh.

3.	етістік+т+жіктік жалғауы; етістік+ғыз/гіз/қыз/кіз+т+жіктік жалғауы; етістік+дыр/дір/тыр/тір/ыр/ір+т+жіктік жалғауы

For example,
	Әсем баласын ұйықтатты. = Asem put her son to sleep (Literally: Assem made her son sleep).
	Бүгін бәрімізіге эссе жаздыртты. = Today we were forced to write an essay.
	Ертең кітапханадан жаңа кітаптар алдыртамын. = I am ordering a new book from the library tomorrow. (Literally: I am making the library to check out new books for me tomorrow.)

In most cases options ғыз/гіз/қыз/кіз and дыр/дір/тыр/тір/ыр/ір are interchangable.
For example,
Жазғызу, жаздыру, алдыру, алғызу, ашқызу, аштыру, жапқызу, жаптыру.

Exercise 1. Change the following verbs in causative form
Жасау, қарау, пісіру, ұйықтау, тұру, айдау, келу, салу, жинау, айту

Exercise 2. Choose any 5 verbs and make up your own sentences with them in causative form.

Reading
Құнды мұра

Learn the target words for this unit

той-думан	Feast
салт-дәстүр	Traditions
отау құру	to start a family
балалы болу	to have children
ұрпақ	Generation
шаңырақ	Household
жақын туыс	close relative
жора-жолдас	Friends
босану	to give birth
зергерлік бұйым	Jewelry
құдағи	mother-in-law
келін	daughter-in-law
парасатты	Prudent
көрші-қолаң	Neighbours
беделді	authoritative
жүктеу	to assign
ер тоқым	Saddle
киім-кешек	Clothes
сүндеттеу	circumcision
шақыру билет	invitation card
ұлттық киім	national dress
құлақ тесу	ear piercing
асырау	to adopt
ермек	Fun
тәлім-тәрбие	Upbringing
алғашқы табыс	first revenue
теңін табу	to find your other second half
ерлі-зайыпты	Spouses
ақылдасу	to consult
заңды түрде	Legally
тәрбие беру	to bring up
 
Self-assessment of target words
Read the target words for this unit. Think carefully about how well you know each word. Then, write each word in the appropriate column in this chart.
 
I have never seen the word before.	I have seen the word but I am not sure what it means.	I understand the word when I see or hear it in a sentence.	I have tried to use the word, but I am not sure I am using it correctly.	I use the word with confidence in either speaking or writing.	I use the word with confidence, both in speaking and writing.
 	 	 	 	 	 
 
 
 
BEFORE YOU READ.
Read these questions. Discuss your answers in a small group.
1. Сіз қандай отбасылық құндылықтарды білесіз?
2. Әдет-ғұрып пен дәстүр туралы білім бізге не береді? Өз халқының дәстүрлерін сақтау неге маңызды екенін айта аласыз ба?
3. Ұлттық киіміңізді суреттеңіз? Ол несімен ерекше? 
4. Сізде туған балаға қатысты қандай салт-дәстүрлер бар?
5. Тойланатын әдет-ғұрыптар мен дәстүрлер жеке адамға және қоғамға пайдалы ма? Өмірден мысал келтір.
6. Ұнамайтын салт-дәстүрді атаңыз, неліктен?
 
Оқуды түсіну стратегиясы: Факт пен пікірді ажырату
 Оқыған кезде факт пен пікір арасындағы айырмашылықты түсіну маңызды.
ФАКТ – дұрыс немесе бұрыс екендігі дәлелденетін ақпарат
ПІКІР – сіз дұрыс немесе бұрыс екеніңізді дәлелдей алмайтындығыңызды білдіретін мәлімдеме. фактілер әрқашан бірдей болады, өйткені олар объективті жағдайлар; оның орнына пікірлер уақыт бойынша өзгеруі мүмкін.
Пікірде ең жақсы, ең нашар, әдемі, нашар, ең күлкілі немесе ең қызықты сияқты сөздер жиі кездеседі. Осы екі мәлімдемені салыстырыңыз:
Жаңбыр жауып тұр.
Ауа-райы нашар.
Терезеден сыртқа қарап бірінші мәлімдемені дәлелдей аласыз. Екінші мәлімдеме ауа-райы туралы біреудің пікірі, сондықтан оның дұрыс немесе бұрыс екенін дәлелдей алмайсыз.

READ
__________________________________

Қазақ халқы той-думанға, салт-дәстүрге бай халық. Баланың туылғанына бастап отау құрып, балалы болғанына дейін толып тұрған салт.
Шілдехана. Нәрестенің дүниеге келген құрметіне арналған салт-дәстүрлердің бірі – шілдехана. Бүгінде жас сәбидің дүниеге келгеніне той жасау рәсімге айналған.
Мұнда арнаулы мал сойылып немесе сыйлы мүшелер салынып ет асылып, кең дастархан жасалады, ойын-сауық, өлең-жыр айтылады.
Қазақ халқының әдет-ғұрпында ұл баланың дүниеге келуін «ұл туғанға – күн туған» деп ерекше бақыт санаған. Отбасының, ұрпақтың жалғасы, шаңырақтың иесі ұл бала болып есептелген. Қазақ халқында ұл бала туылса да, қыз бала туылса да, жақын туыстарына хабарлап, «сүйінші» сұраған.
Қуаныштарын той жасап, атап өтеді. Ол тойға жақын туыстары мен жора-жолдастары келіп, нәрестенің жақсы азамат болып өсуіне тілектерін білдіріп, шамаларына қарай, арналған сыйлықтарын береді. Баланың анасына туған-туыстары күтіммен қарайды.
Бесік той. Бұл – туған-туыстардың жиылып, нәрестені бесікке салу дәстүрі. «Бесік алып бару» – қазақтың бір жерге келін болып түскен қызы тұңғышын босанғанда орындалатын дәстүрі. Бесіктің жасауын қыздың анасы даярлайды. Оған қоса киетін, зергерлік бұйымдармен дастарқанға қойылатын тәттілерін салып алып барады. Алып барған китінің ішіне тоғыз түрлі заттар салады. Тоғызға бағалы киімнен бастап, ұсақ заттар да кіреді.
Тойға жиналған қонақтар асқа отырып, шүйіркелесе әңгімелесіп, құдағилармен танысады. Шай ішіліп, әңгімелер айтылады. Сонан соң «бесікке салу» басталады. Құдағилары алып келген бесікті ашпас бұрын, сол үйдің басқа келіндері көрімдік сұрайды. Бесікті ашатын әйел көрімдігін береді. Сәбиді бесікке әйелдердің ішінен жас жағынан болсын, мінез-құлық, іс-әрекет жағынан болсын парасатты, бойы таза, инабатты, жөн білетін, ел-жұртқа сыйлы, балалы-шағалы болған бәйбішелердің бірі салады.
Тұсау кесу – қазақ халқының өмір салтына көрік беретін дәстүрі. Бала жүре бастаған кезде кішігірім той жасап, тұсау кеседі.
Тойға келген тұсау кесер тойына сыйлықтарымен, шашуларымен келеді. Дастарқан жайылып, көрші-қолаңдар, әйелдер, қыз-келіншектер жиналады. Тұсау кесетін баланың аяғына байлайтын жіпті тұсау кесер әйел дайындап алып келеді, ал тұсау кесетін әйелді баланың әке-шешесі таңдайды. Беделді, жасы үлкен, балалы-шағалы әйелге жүктейді. Ол әйел шамасына қарай бағалы сыйлық береді.
Бұрынырақта тұсауы кесілетін балаға ат пен ер тоқым сыйлаған. Қазір олардың қажеті шамалы болғандықтан баланың қажетіне жарар ойыншық, киім-кешек сыйлап жатады.
Тұсауын кескен әйелге әке-шешесі ризашылығын білдіріп, сыйлығын тарту етеді.
Сүндет той. Сүндеттеу бұрыннан келе жатқан дәстүр. Халықтың түсінігі бойынша, сүндетке отырғызудың мақсаты бала ер жетіп, азамат болды дегенді білдіреді.
Қазіргі күні қазақ халқы осы салтты «Сүндет той» деп атап, көп жерде үлкен той жасайды. Сүндетке отырғызылған балаға тай мінгізіп, келген қонақтары сыйлықтар сыйлайды.
Қазіргі кезде арнайы шақыру билеттерін жасап не ауызба-ауыз шақырады. Той басталғанда, кейбір жерлерде, арнайы ұлттық киім киіндірген баланы атқа отырғызып, жиналған қонақтардың алдына шығарады.
Тойға арнайы келген жақын туыстары тілектерін айтып, сыйлықтарын сыйлайды. Би биленіп, өлең айтылып, ойын ойналады.
Сырға той. Кішкене қыз бала есейіп, құлағын тесіп, сырға салғанда жасалатын той. Халқымыз «Қызымыз сырғалы, қыз санатты болсын» деп құлағын тестіріп сырға салатын болған. Қыздың басына үкілі тақия кигізеді. Осыдан бастап қыздар өзін басқаша сезінген. «Қызға қырық үйден тыю» деген ұғым бар. Ол осы «сырға тағу» рәсімінен кейін басталады.
Бауырына салу. Немерелерін ата-әжесі немесе жақын туыстары уақытша тәрбиелеуге алғанды «бауырына салу» деп атайды. Бауырына салғанымен, ата-аналарынан айырмайды. Асырап та алмайды. Бұл дәстүрдің мақсаты – жалғыз қалған ата-анасына ермек болсын деп, ал туыстарына көмек ретінде балаларын уақытша жібереді.
Бауырына салушылар тәлім-тәрбиесін беріп, қамқорлығын жасайды. Бала өскен соң, ата-анасына кетеді немесе сол шаңырақта қала береді. Қазақ халқында, әсіресе, бірінші немерелерін бауырына ұлдың әке-шешелері салады. Бірінші немере үлкендердікі деп есептеледі. Бірақ ата-анасы да қоса тәрбие береді.
Есейген балаға бауырына салған адамдар әрдайым ыстық болады. Өз баласынан кем көрмеген әже, атасына немесе туысына есейген бала ең алғашқы табысынан сый сыйлайды. Бұл оның ризашылығын білдіреді. Жүрген жерінде мақтап айтып жүреді. Үйленіп, теңін тауып, тұрмысқа шыққанда, үйлену тойларына қадірлі қонағы етіп, үлкен ата-аналары деп, тілек білдіруде сөз кезегін бірінші соларға береді. Келін түсіргенде, сол үйдің табалдырығын аттатады.
Асырап алу. Басқа халықтарда сияқты қазақ халқында да асырап алу салты бар. Нәрестелі болмаған ерлі-зайыптылар, ата-аналарымен және өзара ақылдасып, бала асырап алады. Құжаттарының барлығын заңды түрде жасайды.
Өздері ат қойып, өз аты-жөндеріне жаздырады. Әсіресе, баласы жоқ ерлі-зайыптылар туыстарынан асырап алуға тырысады. Мұндай жағдайда баланың әке-шешесімен алдын-ала келіседі. Асырап алған ата-аналар балаға ерекше жауапкершілікпен қарайды. Жақсы тәрбие беруге, жағдайын жасауға тырысады.
«Қазақ халқының салт-дәстүрлері» кітабынан

READING COMPREHENSION

A. Give an appropriate title to the passage
1. Бүгінге керек салт-дәстүр
2. Қазақ халқының салт-дәстүрлері
3. «Қазақ халқының ұмыт бола бастаған дәстүрлері»
4. Ұлттық  киімдерге байланысты салт-дәстүрлер
5. Балаға қатысты салт-дәстүрлер
6. Салт-дәстүр деген не?
7. Қазақтарда қандай жаңа салт-дәстүрлер пайда болып жатыр
8. Салт дәстүрді дұрыс ұстанып жүрміз бе?
9. Салт-дәстүр, әдет-ғұрып туралы мақал-мәтелдер
10. Әр елдің үйлену той ерекшеліктері
 
B. Answer the following questions.
1. Қазақ халқы ұл балаға қандай сенім артқан?
2. «Киіт» дегенді қалай түсіндіңіз?
3. Сәбиді кім бесікке бөлейді?
4. Тұсау кесу рәсімі қашан жасалады және оны кім кеседі?
5. «Бауырына салу» дегенді қалай түсіндіңіз?
6. «Бауырына салу» дәстүрінің мақсаты неде?
7. Тұңғыш баланы ата-әжесі не мақсатпен бауырына басқан?
8. Дүние есігін ашқан сәбидің алғашқы тойы қалай аталады?
 
C. With a partner, decide whether each statement is a fact or an opinion. Write Fact or Opinion on the line.
___ 1. Шілдехана – жаңа туған нәрестенің құрметіне арналған той.
___ 2. Шілдеханаға арнайы шақырумен келеді.
___ 3. Отбасының, ұрпақтың жалғасы, шаңырақтың иесі – ұл бала.
___ 4. Шілдехана тойына жақын туыстар мен жора-жолдастар келеді.
___ 5. Бесік – қазақ халқының нәрестеге арнап жасалынған ағаш төсек. 
___ 6. Әрбір қазақ баласы осы бесіктен өсіп шығады.
___ 7. Қазір баланың тұсауын танымал адамдарға кестіру сәнге айналды.
___ 8. Тұсауы кесілмеген адам сүріншек болады.
___ 9. Сүндет той, мұсылманға міндет той.
___ 10. Баласы жоқ ерлі-зайыптылар туыстарынан асырап алуға тырысады.
 
D. Write one fact and one opinion about cultures and traditions. Read your sentences aloud in a small group and let the others decide which are facts and which are opinions.

VOCABULARY ACTIVITIES 

Compound words are composed of two words that are joined by hyphens. They function together as a single word.  
The composition of compound word is different:  
1) Synonymous words whose meanings are close to each other: жан-жануар, дос-жаран, ағайын-туыс, бақ-береке, ырыс-құт, т.б.
2) Antonymous with opposite meanings: үлкен-кіші, кәрі-жас, алыс-жақын, ащы-тұщы, жоғары-төмен, т.б.
3) Compound words, one component of which has an independent meaning, the other is meaningless: келін-кепшік, жігіт-желең, т.б.
4) Compound words consisting meaningless components: апыр-топыр, ығы-жығы, апыл-ғұпыл, оқта-текте, абыр-сабыр, т.б.
 
A. Look up the meanings of the following words. Put the words in the appropriate table.
Ата-ана; туған-туыстар; той-думан; әдет-ғұрып; салт-дәстүр; ойын-сауық; жора-жолдастар; балалы-шағалы; әке-шеше; көрші-қолаң; қыз-келіншектер; киім-кешек; тәлім-тәрбие; ерлі-зайыпты; аты-жөні 

synonymous words	antonymous words	meaningful- meaningless component	meaningless- meaningless component
 	 	 	 
 	 	 	 
 	 	 	 
 	 	 	 
	 




B. Complete the table. Form a noun to the given verb or vice versa.
 
noun	verb
 	тойлау
әңгіме	 
 	риза болу
 	сүндеттеу
Сый	 
 	билеу
тәрбие	 
 	хабарлау
құрмет	 
көмек	 
 
DISCUSSION TOPICS. Google for information   
1. Сүйінші дегеніміз не? Оны қай уақытта сұрайды?
2. Шашу дәстүрі қай кезде орындалады.
3. Көрімдік деген не? Ол қай кезде сұралады?  
4. Батаны кім берді? Бата қай кезде беріледі?
5. Қазақ халқы қандай сандарды қасиетті санаған
6. 	Сүндеттеудің пайдасы неде?
7. 	Баланың тұсауын кескенде не себепті ала жіп байлайды? 
 
Vocabulary
Аксессуарлар – Accessories

In Kazakh	In English
Белбеу	Fabric, soft belt, especially for women’s clothes
Белдік	Belt
Білезік	Bracelet
Галстук	Tie
Жүзік	Ring
Замок	Zip
Көзілдірік (Очки, pronounced ачки)	Eyeglasses
Қалта	Pocket
Қолғап	Gloves
Қолшатыр (Зонтик)	Umbrella
Моншақ	Necklace
Оводок (pronounced Авадок)	Hairband
Орамал	Headscarf
Сағат	Handwatch
Сумка	Handbag
Сырға	Earrings
Тарақ	Hair brush
Түйме	Button
Цепочка	Chain
Шарф	Scarf

Exercise 1. Match the letters with words
а)   ә)   б)   в)  
г) ғ)   д)   е)  
ё) ж)   з)   и)  
й)  к)   қ)  л)  
м) н)  ң)   о)  

1.	Цепочка____
2.	Белдік____
3.	Орамал____
4.	Сумка____
5.	Сағат____
6.	Оводок____
7.	Замок____
8.	Қалта____
9.	Сырға____
10.	Белбеу____	11.	Қолшатыр____
12.	Галстук____
13.	Шарф____
14.	Түйме____
15.	Білезік____
16.	Қолғап____
17.	Моншақ____
18.	Көзілдірік ____
19.	Тарақ____
20.	Жүзік____

Listening
Киіз үй туралы

Pre-watch questions
Answer the questions
1.	Үй дизайнына қызығасыз ба?
2.	Дәстүрлі емес түрде әрленетін қандай үй түрлерін білесіз?
3.	Өзіңізде үй болғанда оның дизайнын ерекшелеп сәндегіңіз келе ме?
4.	Киіз үй туралы естіген бе едіңіз?
5.	Қазақстаннан басқа елдерде киіз үйге ұқсас дәстүрлі үй түрлерін көрген бе едіңіз?

Vocabulary

In Kazakh	In English
Қиялға ерік беру
Таңдай қақтыру
Баспанa
Дөңгеленген дүние
Туындылар
Сәндеy
Тамамдау
Ұялау
Пісіп-жетілу
Қағазға түсіру
Жер бетіндегі тіршілік атауы
Адам баласының жарық дүниені ашқанда
Құрастырылмалы
Нарыққа
Бейімдеу
Тау бөктері
Нақыш
Мейлі
Паш Етy	To give power to your fantasies
To surprise
Dwelling
Round world
Brainchild
Decorate
Graduate
To make A nest
To ripen (abstract)
To put on paper
All of the Earth's living creatures
When an individual is born
Constructable
To the market
To adapt
The foot of a mountain
Style or ornament
Let it 
To announce, show

Watch the following video:
 
After-watch questions
Answer the questions
1.	Киіз үй пішіндес үй тұрғының авторының мамандығы қандай және ол қай ЖОО бітірген?
2.	Бұндай үйді жинап шығу үшін шамамен қанша уақыт кетеді?
3.	Бұл жобаның аты қалай аталады?
4.	Бұндай үйдің екінші қабатында не болады деп қарастырылған?
5.	Бұндай үй қалай жылытылады?

Everyday Kazakh
Керек-need, дұрыс-should, тиіс-must

Тұйық етістік (infinitive verb)+тәуелдік жалғауы (possessive conjugation) керек/қажет (need) construction is used to say need, must or have to.

For example,
Ертең емтихан тапсыруымыз керек.=Tomorrow we must take the exam.
Шындықты айтуың керек=You must tell the truth.
Бүгіннен қалмай, бәрін бітіру керек.=It must be done today.

Note!
If we use dative case pronoun we do not conjugate керек. Never conjugate the word керек. Керек is more common that қажет. We can use either possessive pronoun (меніңн сенің, оның.....) or pronoun in dative case (маған, саған, оған). 

For example,
Ертең (біздің) емтихан тапсыруымыз керек. = Ертең (бізге) емтихан тапсыру керек.

The second option is more common. In both cases we may omit pronouns or nouns.

Етістік+ған/ген/қан/кен+тәуелдік жалғауы construction is used to express should as advice. 

For example,
Осы кітапты оқығанымыз дұрыс деп ойлаймын. = I think we should read this book.
Қалаға демалыс күні барған дұрыс болады. = We should go to the city on weekends (Literally. It is better to go to the city on weekends). 

Етістік+ға/ге/қа/ке тиіс+жіктік жалғауы construction is used as must. It is very formal and common for official documents. Керек is more common in everyday Kazakh. 

For example, 
Бұл ережені бәріміз орындауға тиіспіз. = All of us must follow this rule.
Ертеңнен қалмай, барлық тапсырмаларды аяқтауға тиіссің. = You must finish all assignments by tomorrow.

Етістік+ыл/іл/л/ын/ін/н+уы/уі тиіс construction is used as must in passive voice.

Бұл ереже орындалуы тиіс. = This rule must be followed by everyone
Ертеңнен қалмай барлық тапсырмалар аяқталуы тиіс. = All assignments must be finished by tomorrow.

Note! Second option in passive voice is more common than the first one. 

Exercise 1. Make up two sentences for қажет, керек, дұрыс and тиіс in active and passive forms. 

Writing

Мектепте және университетте жақсы оқыған балалар ғана өмірде жақсы жетістікке жете алады.

Сіз осы пікірмен келісесіз бе? Неге?

Осы тақырыпты кемі 20 сөйлемнен тұратын шағын эссе жазыңыз. Эсседе керек, қажет, дұрыс, тиіс құрылымдарын, өзгелік етісті және 8-сабақтағы жазылым бөліміндегі сөздерді қолданыңыз.
</body>
</html>